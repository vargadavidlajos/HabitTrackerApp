# Követelmény-specifikáció

## 1. Áttekintés

XYZ Egészségügy cégünk segíteni szeretné az ügyfeleit a pozitív szokások felépítésében, illetve a negatív szokások elhagyásában. 
Az alkalmazás célja, hogy egy egyszerűen használható, modern szokáskövető felületet biztosítson, amely támogatja a felhasználókat mindennapi szokásaik tudatos alakításában. 
A rendszer lehetőséget nyújt új szokások felvételére, kategorizálására jó vagy rossz szokásként, valamint az előrehaladás nyomon követésére streak alapú megjelenítéssel. A felhasználók saját profiljukban láthatják teljesítményüket, adataikat privát módon kezelhetik, és motivációt kaphatnak a fejlődéshez. 
A megoldás webes felületen keresztül lenne érhető, az adatok pedig egy adatbázisban lennének tárolva. A felület reszponzív kialakítású, ezért számítógépen és mobil eszközökön is kényelmesen használható. A projekt során kiemelten fontos szempont az adatvédelem, így minden fejlesztés a GDPR előírások figyelembevételével történik. 
Az alkalmazás célja nemcsak a szokások naplózása, hanem a felhasználók motiválása és az egészségesebb életmód elősegítése is, amellyel a cég erősíti ügyfélkapcsolatait és szolgáltatásainak értékét. Szeretnénk ha a rendszer könnyen üzemeltethető lenne és és kis kiadással járna.


